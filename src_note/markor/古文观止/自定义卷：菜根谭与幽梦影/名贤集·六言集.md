# 《名贤集·六言集》

<link href="../../css/style.css" rel="stylesheet" type="text/css" />

<div class="poetry">

常将好事于人，祸不临身害己。<br />
既读孔孟之书，必达周公之礼。<br />
君子敬而无失，与人恭而有礼。<br />
事君数斯辱矣，朋友数斯疏矣。<br />
人无酬天之力，天有养人之心。<br />
好马不备双鞍，忠臣不事二主。<br />
常想有力之奴，不念无为之子。<br />
人有旦夕祸福，天有昼夜阴晴。<br />
君子当权积福，小人仗势欺人。<br />
人将礼乐为先，树将枝叶为圆。<br />
马有垂缰之义，狗有湿草之恩。<br />
运去黄金失色，时来铁也争光。<br />
怕人知道休做，要人敬重勤学。<br />
泰山不却微尘，积少垒成高大。<br />
人道谁无烦恼，风来浪也白头。<br />

</div>
