# 《名贤集·七言集》

<link href="../../css/style.css" rel="stylesheet" type="text/css" />

<div class="poetry">

贫居闹市无人问，富在深山有远亲。  <br />
人情好似初相见，到老终无怨恨心。  <br />
白马红缨彩色新，不是亲者强来亲；<br />
一朝马死黄金尽，亲者如同陌路人。<br />
青草发时便盖地，运通何须觅故人。<br />
但能依理求生计，何必欺心做恶人。<br />
才与人交辨人心，高山流水向古今。<br />
莫作亏心侥幸事，自然灾祸不来侵。<br />
人着人死天不肯，天着人死有何难？<br />
我见几家贫了富，几家富了又还贫。<br />
三寸气在千般用，一旦无常万事休。<br />
人见利而不见害，鱼见食而不见钩。<br />
是非只为多开口，烦恼皆因强出头。<br />
山寺日高僧未起，算来名利不如闲。<br />
欺心莫过三江水，人与世情朝朝随。<br />
人生稀有七十馀，多少风光不同居。<br />
长江一去无回浪，人老何曾再少年？<br />
大道劝人三件事，戒酒除花莫赌钱。<br />
平生正直无私曲，问甚天公饶不饶。<br />
猛虎不在当道卧，困龙也有升天时。<br />
临崖勒马收缰晚，船到江心补漏迟。<br />
家业有时为来往，还钱常记借钱时。<br />
金风未动蝉先觉，暗算无常死不知。<br />
青山只会明今古，绿水何曾洗是非？<br />
常将有日思无日，莫待无时思有时。<br />
善恶到头终有报，只争来早与来迟。<br />
蒿里隐着灵芝草，淤泥陷着紫金盆。<br />
劝君莫做亏心事，古往今来放过谁。<br />
言多语失皆因酒，义断亲疏只为钱。<br />
有事但近君子说，是非休听小人言。<br />
妻贤何愁家不富，子孝何须父向前？<br />
心好家门生贵子，命好何须靠祖田？<br />
侵人田土骗人钱，荣华富贵不多年。<br />
莫道眼前无报应，分明折在子孙边。<br />
酒逢知己千杯少，话不投机半句多。<br />
衣服破时宾客少，识人多处是非多。<br />
草怕严霜霜怕日，恶人自有恶人磨。<br />
月过十五光明少，人到中年万事和。<br />
良言一句三冬暖，恶语伤人六月寒。<br />
雨里深山雪里烟，看时容易做时难。<br />
无名草木年年发，不信男儿一世穷。<br />
若不与人行方便，念尽弥陀总是空。<br />
少年休笑白头翁，花开能有几日红？<br />
越奸越狡越贫穷，奸狡原来天不容；<br />
富贵若从奸狡得，世间呆汉吸西风。<br />
忠臣不事二君主，烈女不嫁二夫郎。<br />
小人狡猾心肠歹，君子公平托上苍。<br />
一字千金价不多，会文会算有谁过？<br />
身小会文国家用，大汉空长作什么？<br />

</div>
