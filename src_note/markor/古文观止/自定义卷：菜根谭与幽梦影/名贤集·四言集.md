# 《名贤集·四言集》

<link href="../../css/style.css" rel="stylesheet" type="text/css" />

<div class="poetry">

但行好事，莫问前程。<br />
与人方便，自己方便。<br />
善与人交，久而敬之。<br />
人贫志短，马瘦毛长。<br />
人心似铁，官法如炉。<br />
谏之双美，毁之双伤。<br />
赞叹福生，作念祸生。<br />
积善之家，必有余庆。<br />
积恶之家，必有余殃。<br />
休争闲气，日有平西。<br />
来之不善，去之亦易。<br />
人贫不语，水平不流。<br />
得荣思辱，身安思危。<br />
羊羔虽美，众口难调。<br />
事要三思，免劳后悔。<br />
太子入学，庶民同例。<br />
官至一品，万法依条。<br />
得之有本，失之无本。<br />
凡事从实，积福自厚。<br />
无功受禄，寝食不安。<br />
财高气壮，势大欺人。<br />
言多语失，食多伤心。<br />
送朋友酒，日食三餐。<br />
酒要少吃，事要多知。<br />
相争告人，万种无益。<br />
礼下于人，必有所求。<br />
敏而好学，不耻下问。<br />
居必择邻，交必良友。<br />
顺天者存，逆天者亡。<br />
得人一牛，还人一马。<br />
老实常在，脱空常败。<br />
人为财死，鸟为食亡。<br />
三人同行，必有我师。<br />
人无远虑，必有近忧。<br />
寸心不昧，万法皆明。<br />
明中施舍，暗里填还。<br />
人间私语，天闻若雷。<br />
暗室亏心，神目如电。<br />
肚里跷蹊，神道先知。<br />
人离乡贱，物离乡贵。<br />
杀人可恕，情理难容。<br />
人欲可断，天理可循。<br />
心要忠恕，意要诚实。<br />
狎昵恶少，久必受累。<br />
屈志老诚，急可相依。<br />
施惠勿念，受恩莫忘。<br />
勿营华屋，勿谋良田。<br />
祖宗虽远，祭祀宜诚。<br />
子孙虽愚，诗书宜读。<br />
刻薄成家，理无久享。<br />

</div>
