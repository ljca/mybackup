<link href="../../css/style.css" rel="stylesheet" type="text/css" />

# 《名贤集·五言集》

<div class="poetry">

黄金浮世在，白发故人稀。<br />
多金非为贵，安乐值钱多。<br />
休争三寸气，白了少年头。<br />
百年随时过，万事转头空。<br />
耕牛无宿草，仓鼠有余粮。<br />
万事分已定，浮生空自忙。<br />
结有德之朋，绝无义之友。<br />
常怀克已心，法度要谨守。<br />
君子坦荡荡，小人常戚戚。<br />
见事知长短，人面识高低。<br />
心高遮甚事，地高偃水流。<br />
水深流去慢，贵人语话迟。<br />
道高龙虎伏，德重鬼神钦。<br />
人高谈今古，物高价出头。<br />
休依时来势，提防时去年。<br />
藤萝绕树生，树倒藤萝死。<br />
官满如花谢，势败奴欺主。<br />
命强人欺鬼，运衰鬼弄人。<br />
人无千日好，花无百日红。<br />
人有十年壮，鬼神不敢傍。<br />
厨中有剩饭，路上有饥人。<br />
饶人不是痴，过后得便宜。<br />
量小非君子，无度不丈夫。<br />
路遥知马力，日久见人心。<br />
长存君子道，须有称心时。<br />
雁飞不到处，人被名利牵。<br />
地有三江水，人无四海心。<br />
有钱便使用，死后一场空。<br />
为仁不富矣，为富不仁矣。<br />
君子喻于义，小人喻于利。<br />
贫而无怨难，富而无骄易。<br />
百年全在命，半点不由人。<br />
在家敬父母，何须远烧香？<br />
家和贫也好，不义富如何？<br />
晴干开水道，须防暴雨时。<br />
寒门生贵子，白屋出公卿。<br />
将相本无种，男儿当自强。<br />
欲要夫子行，无可一日清。<br />
三千徒众立，七十二贤人。<br />
成人不自在，自在不成人。<br />
国正天心顺，官清民自安。<br />
妻贤夫祸少，子孝父心宽。<br />
白云朝朝过，青天日日闲。<br />
自家无运至，却怨世界难。<br />
有钱能解语，无钱语不听。<br />
时间风火性，烧了岁寒衣。<br />
人生不满百，常怀千岁忧。<br />
常说是非者，便是是非人。<br />
积善有善报，积恶有恶报。<br />
报应有早晚，祸福自不错。<br />
花有重开日，人无常少年。<br />
人无害虎心，虎有伤人意。<br />
上山擒虎易，开口告人难。<br />
忠臣不怕死，怕死不忠臣。<br />
从前多少事，过去一场空。<br />
满怀心腹事，尽在不言中。<br />
既在矮檐下，怎敢不低头。<br />
家贫知孝子，国乱识忠臣。<br />
但是登途者，都是福薄人。<br />
家贫君子拙，时来小儿强。<br />
命好心也好，富贵直到老；<br />
命好心不好，中途夭折了；<br />
心命都不好，穷苦直到老。<br />
年老心未老，人穷志不穷。<br />
自古皆有死，民无信不立。<br />
乖汉瞒痴汉，痴汉总不知。<br />
乖汉做驴子，却被痴汉骑。<br />

</div>
