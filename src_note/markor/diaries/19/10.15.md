<link href="../../css/style.css" rel="stylesheet" type="text/css" />

<span class="fzzy">19.10.15，周二，晴，15℃／10℃，大风蓝色预警。寒潮今日结束，明日气温回升。

<div class="p">

夫四时阴阳者，万物之根本也，所以圣人春夏养阳，秋冬养阴，以从其根。逆其根，则伐其本，坏其真[9]矣。故阴阳四时者，万物之终始也，死生之本也，逆之则灾害生，从之则苛疾不起，是谓得道。道者，圣人行之，愚者背之。从阴阳则生，逆之则死，从之则治，逆之则乱。反顺为逆，是谓内格。

是故圣人不治已病治未病，不治已乱治未乱，此之谓也。夫病已成而后药之，乱已成而后治之，譬犹渴而穿井，斗而铸兵，不亦晚乎？

